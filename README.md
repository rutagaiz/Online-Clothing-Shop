Įmonė užsiima aprangos prekyba internetu. Vartotojai gali prisijungti prie svetainės, peržiūrėti prekių katalogą, pasirinkti norimas prekes, pateikti užsakymą ir pasirinkti pristatymo bei apmokėjimo būdus. 

Įmonės parduotuvėje vartotojai gali rinktis aprangos kategorijas pagal lytį: atidarius svetainę, galima pasirinkti „Moterims“ arba „Vyrams“ (šį pasirinkimą bet kada galima pakeisti). Pasirinkus lytį, vartotojui pateikiamos atskiros aprangos kategorijos. Pasirinkus konkrečią drabužių kategoriją (pvz., suknelės), rodomas visas to tipo prekių asortimentas. Kiekvieną prekę pasirinktoje kategorijoje galima filtruoti pagal spalvą, dydį ir kainą.

Apie kiekvieną prekę įmonė registruoja tokius duomenis: unikalus prekės kodas, pavadinimas, kaina, prekės aprašymas, sezonas (kuriuo metų laiku prekė naudojama), spalva, prekės kiekis sandėlyje, dydis, šalis kurioje ta prekė pagaminta.

Norėdamas įsigyti prekę iš parduotuvės, vartotojas turi užsiregistruoti svetainėje, kad gautų unikalų pirkėjo kodą. Registracijos metu jis pateikia el. paštą, slaptažodį, vardą, pavardę, telefono numerį ir gyvenamosios vietos adresą. 

Pirkėjas, prisiregistravęs svetainėje, gali pateikti užsakymus prekėms įsigyti. Kiekvienas užsakymas gauna unikalų numerį ir datą, pagal kuriuos užsakymas yra identifikuojamas. Užsakyme taip pat fiksuojama taikoma nuolaida, nuolaidos kodas, prekių kiekis, užsakymo suma, transportavimo kaina, pristatymo adresas. Kiekviename užsakyme turi būti bent viena prekė.

Gavus apmokėjimą klientui išrašoma sąskaita faktūra, kurioje nurodoma užsakymo suma, PVM, apmokėjimo būdas ir sąskaitos išrašymo data. Užsakymas priskiriamas pristatymui. Prekės gali būti pristatomos keliais būdais: pristatymas per kurjerį arba paštomatą. Pristatymo informacija apima vairuotojo vardas, pristatymo adresą, priėmimo pradžios datą, priėmimo pabaigos datą, pristatymo būdą, siuntos svorį ir pakuotės dydį (mažas, vidutinis arba didelis). 
